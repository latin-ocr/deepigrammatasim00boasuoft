231 §3 133-136.

In ceteris epigrammatis proprium Collectori iudicium utendum
erat. Imprimis epp. ad res in bello Medico gestas ascivisse videtur;

³ cuius belli principem poetam epigrammaticum fuisse Simonidem

 

et locus Herodoteus et fama testari videbantur (cf. ξ 132). Utrum
autem omnia, quae ei praesto essent, epp. bellica Simonidi
inscripserit, an consulto, quae ei a Simonide aliena viderentur,
secluserit, pro certo constitui nequit. Cum tamen epp.‚ qualia sunt
Eurymedontia 105 et 142 atque Atheniense 108, quae ad res post
Simonidem mortuum gestas pertinent, poetae adiudicare non
dubitaverit, haud summa cautione ac diligentia usus esse videtur.
Ea de causa existimo eum non seposuisse epp. ad bellum Medicum
pertinentia apud auctorem eius Ephorum laudata 90, 135, 139 et
ep. Simonideae aetati suppar apud Herodotum obvium 132, quae
tantum anonyma ad nos pervenerunt (cf. ξ 133 sq.)-. Nonnumquam
peculiaris causa accessisse videtur, cur cp. aliquod Simonidi ac-
censeret; veluti in proclivi erat Simonidi tribuere epp. quinque
Corinthiaca et Megarensium epitaphium 107, quod poeta in horum
honorem hymnum composuisset (Schol. Theocr. XII. 27, cf. ξ 40
n. 3), illos in elegia (fr. 84 Β.) celebravisset. Deinde respexisse
videtur ea epigrammata, quae homines spectabant, quibus Simo-
nides familiariter ‘usus esse tradebatur, e. g. ep. 138, quod
Pausanias communi Graecorum donario post Plataeensem pugnam
inscribi iussit, quod cp. etiam propter argumentum recipiendum
erat; epp. Pisistratidas spectantia sc. ep. 111 in Hippiae filiam
Archedicam -— iam Simonideum apud Aristotelem —- atquc ep.
131 in Harmodium et Aristogitonem. Difficilius dictu est, quid
secutus sit in epigrammatis privatorum in honorem conditis.
Epinicia epigrammata in pueros Aeginetas Sogenem (166) atque
Theognetum (149) eum ideo recepisse conieceris‚ quod in cos
extarent Simonidis epinicia carmina. Qua praetcrea levitate versatus
sit in epigrammatis apud scriptores obviis Simonidi assignandis,
docent epp. duo in Pausaniam atque Acronem medicos ab eo in
Syllogen Simonideum recepta, quamquam in eius fonte Empedoclea
auctoritate ornata erant. Utrum ad dicendi rationem attenderit
necne, effici nequit.

Iam vidimus ξ 20, cur numerum epigrammatum a Collectore
iure Simonidi attributorum perexiguum esse necesse sit. Quatenus
autem Collectori fides sit habenda epigrammata Simonidi vindi-
canti, in altera huius commentationis parte, quac erit de epigram-
matum Simonideorum aetate atque origine, exponetur (cf. ,ξ 20
p. 32).

,ξ’ 136. Quorum epp. textum mutaverit (Iollae-tor. Ex opi-
grammatis 34 (ἓ 133), quae in Sylloge Simonidca lecta esse sci-

