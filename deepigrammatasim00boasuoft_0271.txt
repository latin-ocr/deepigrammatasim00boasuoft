 

249 ἓ 143-146.

Sylloges epigrammatis inniteretur. Unicus locus, ubi de eorum
indole sermo est, legitur apud scriptorem (Aristidem, ξ 132), qui
ipse neque Sylloges neque Coronae Meleagreae notitiam habuit
nitique videtur loco Aristoteleo.

Innotuerunt demum hominibus Sylloges epigrammata, postquam
a Meleagro una cum aliorum poetarum syllogarum fragmentis
in Corona composita sunt. Tum Simonidea epp. laudata inveniun—
tur apud Favorinum (ξ 53), Hephaestionem (ἓ 54), Herodianum
(ξ 64, ad quem rursus recurrere videntur versus Simonidei
laudati vel respecti apud Stephanum Byzantium, Ps.-Tryphonem,
in Etymologico Magno, cf. ἓξ 64 add., 113, 127 n. 165), Pau-
saniam (ξ 65), Pollucem (ξ 67), Diogenem Laertium (ξ 72 sq.),
, Scholiastam Aristidis (ξ 57); Helladius ex Corona petitum ep.
Megarense (107) lapidi insculpi iussit (ἓ 40), ex ea inscrip-
tionum auctores imitandi copiam arcessiverunt (ἓ 131). Nam
vulgatissimus liber erat Corona Meleagrea, quae ipsa unice prop-
ter Byzantinorum excerpendi furorem periit. Attamen vel sic sunt
scriptores, qui Simonidea, quae laudent, non ei debeant, sc.
Diodorus, qui traditionem A Ephori, auctoris sui, sequitur,
Plutarchus, qui epigrammata exhibet ea traditione, quam apud
auctores suos invenit, Aristides, qui epigrammata recordatur ex
scriptore historico traditionem A repraesentanti.

Quod apud aetatis demum Romanae scriptores epigrammata
Simonidis nomine ornata comparent, id iam Junghahn, a cuius
scriptione Simonideae quaestionis tractatio profecta est, p. 40
miratus est; atque cum haec res tum altera, quod complura illorum
epigrammatum etiam anonyma inveniuntur, Kaibelium Wilamo-
witziumque movit, ut Simonidem ‘epigrammaticum’ posteriorum
commentis debitum censerent.

Verum num Simonidis ars epigrammatica revera fuerit singu-
laris — eum iam ante Collectorem eius rei fama gavisum esse
iam apparuit (ξ 132) —-, num eius epigrammatica poesis vim
addiderit Graecae epigrammaticae poeseos progressui, harum
quaestionum tractatio prorsus secernenda est ab epigrammatum
Simonideorum traditorum aestimatione.

ἓ 146. Quid in altera leuius comm. parte de Simonide
epiyrammatico constituatur. *Quaestionem ‘quas in praecedentis
ἓ fine commemoravi, alteri huius commentationis parti, de cuius
consilio iam dixi ξ 20 p. 32 sqq. reservandae sunt. In ea autem
lectoribus me persuasurum esse spero Simonidem revera et fuisse
summae artis epigrammaticum poetam et floruisse apud aequales
summa poetae epigrammatici laude; quam ei viri clarissimi Kaibel
atque Wilamowitz iniuria denegaverunt, cum epigrammata fere

